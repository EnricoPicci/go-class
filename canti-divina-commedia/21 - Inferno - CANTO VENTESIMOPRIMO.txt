CANTO VENTESIMOPRIMO
  Cos� di ponte in ponte, altro parlando
che la mia comed�a cantar non cura,
venimmo; e tenavamo il colmo, quando
  restammo per veder l'altra fessura
di Malebolge e li altri pianti vani;
e vidila mirabil-mente oscura.
  Quale nell'arzan� de' Viniziani
bolle l'inverno la tenace pece
a rimpalmare i legni lor non sani,
  - ch� navicar non ponno; in quella vece
chi fa suo legno novo e chi ristoppa
le coste a quel che pi� v�aggi fece;
  chi ribatte da proda e chi da poppa;
altri fa remi e altri volge sarte;
chi terzeruolo e artimon rintoppa -;
  tal, non per foco, ma per divin'arte,
bollia l� giuso una pegola spessa,
che 'nviscava la ripa d'ogni parte.
  I' vedea lei, ma non vedea in essa
mai che le bolle che 'l bollor levava,
e gonfiar tutta, e riseder compressa.
  Mentr'io l� gi� fisamente mirava,
lo duca mio, dicendo 'Guarda, guarda!',
mi trasse a s� del loco dov'io stava.
  Allor mi volsi come l'om cui tarda
di veder quel che li convien fuggire
e cui paura subita sgagliarda,
  che, per veder, non indugia 'l partire;
e vidi dietro a noi un diavol nero
correndo su per lo scoglio venire.
  Ahi quant'elli era nell'aspetto fero!
e quanto mi parea nell'atto acerbo,
con l'ali aperte e sovra i pi� leggero!
  L'omero suo, ch'era aguto e superbo,
carcava un peccator con ambo l'anche,
e quei tenea de' pi� ghermito il nerbo.
  Del nostro ponte disse: �O Malebranche,
ecco un delli anz�an di santa Zita!
Mettetel sotto, ch'i' torno per anche
  a quella terra ch'i' ho ben fornita:
ogn'uom v'� barattier, fuor che Bonturo;
del no per li denar vi si fa ita�.
  L� gi� il butt�, e per lo scoglio duro.
si volse; e mai non fu mastino sciolto
con tanta fretta a seguitar lo furo.
  Quel s'attuff�, e torn� su convolto;
ma i demon che del ponte avean coperchio,
gridar: �Qui non ha luogo il Santo Volto:
  qui si nuota altrimenti che nel Serchio!
Per�, se tu non vuo' di nostri graffi,
non far sopra la pegola soverchio�.
  Poi l'addentar con pi� di cento raffi,
disser: �Coverto convien che qui balli,
s� che, se puoi, nascosamente accaffi�.
  Non altrimenti i cuoci a' lor vassalli
fanno attuffare in mezzo la caldaia
la carne con li uncin, perch� non galli.
  Lo buon maestro �Acci� che non si paia
che tu ci sia�, mi disse, �gi� t'acquatta
dopo uno scheggio, ch'alcun schermo t'aia;
  e per nulla offension che mi sia fatta,
non temer tu, ch'i' ho le cose conte,
e altra volta fui a tal baratta�.
  Poscia pass� di l� dal co del ponte;
e com'el giunse in su la ripa sesta,
mestier li fu d'aver sicura fronte.
  Con quel furore e con quella tempesta
ch'escono i cani a dosso al poverello
che di subito chiede ove s'arresta,
  usciron quei di sotto al ponticello,
e porser contra lui tutt'i runcigli;
ma el grid�: �Nessun di voi sia fello!
  Innanzi che l'uncin vostro mi pigli,
traggasi avante l'un di voi che m'oda,
e poi d'arruncigliarmi si consigli�.
  Tutti gridaron: �Vada Malacoda!�;
per ch'un si mosse - e li altri stetter fermi -,
e venne a lui dicendo: �Che li approda?�
  �Credi tu, Malacoda, qui vedermi
esser venuto� disse 'l mio maestro
�sicuro gi� da tutti vostri schermi,
  sanza voler divino e fato destro?
Lascian' andar, ch� nel cielo � voluto
ch'i' mostri altrui questo cammin silvestro�.
  Allor li fu l'orgoglio s� caduto,
che si lasci� cascar l'uncino a' piedi,
e disse alli altri: �Omai non sia feruto�.
  E 'l duca mio a me: �O tu che siedi
tra li scheggion del ponte quatto quatto,
sicuramente omai a me tu riedi�.
  Per ch'io mi mossi, ed a lui venni ratto;
e i diavoli si fecer tutti avanti,
s� ch'io temetti ch'ei tenesser patto:
  cos� vid'�o gi� temer li fanti
ch'uscivan patteggiati di Caprona,
veggendo s� tra nemici cotanti.
  I' m'accostai con tutta la persona
lungo 'l mio duca, e non torceva li occhi
dalla sembianza lor ch'era non bona.
  Ei chinavan li raffi e �Vuo' che 'l tocchi�
diceva l'un con l'altro �in sul groppone?�
E rispond�en: �S�, fa che lile accocchi!�
  Ma quel demonio che tenea sermone
col duca mio, si volse tutto presto,
e disse: �Posa, posa, Scarmiglione!�
  Poi disse a noi: �Pi� oltre andar per questo
iscoglio non si pu�, per� che giace
tutto spezzato al fondo l'arco sesto.
  E se l'andare avante pur vi piace,
andatevene su per questa grotta;
presso � un altro scoglio che via face.
  Ier, pi� oltre cinqu'ore che quest'otta,
mille dugento con sessanta sei
anni compi� che qui la via fu rotta.
  Io mando verso l� di questi miei
a riguardar s'alcun se ne sciorina:
gite con lor, che non saranno rei�.
  �Tra'ti avante, Alichino, e Calcabrina�,
cominci� elli a dire, �e tu, Cagnazzo;
e Barbariccia guidi la decina.
  Libicocco vegn'oltre e Draghignazzo,
Ciriatto sannuto e Graffiacane
e Farfarello e Rubicante pazzo.
  Cercate intorno le boglienti pane:
costor sian salvi infino all'altro scheggio
che tutto intero va sopra le tane�.
  �Ohm�, maestro, che � quel ch'i' veggio?�
diss'io. �Deh, sanza scorta andianci soli,
se tu sa' ir; ch'i' per me non la cheggio.
  Se tu se' s� accorto come suoli,
non vedi tu ch'e' digrignan li denti,
e con le ciglia ne minaccian duoli?�
  Ed elli a me: �Non vo' che tu paventi:
lasciali digrignar pur a lor senno,
ch'e' fanno ci� per li lessi dolenti�.
  Per l'argine sinistro volta dienno;
ma prima avea ciascun la lingua stretta
coi denti verso lor duca per cenno;
  ed elli avea del cul fatto trombetta.