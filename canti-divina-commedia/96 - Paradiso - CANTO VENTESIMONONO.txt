CANTO VENTESIMONONO
  Quando ambedue li figli di Latona,
coperti del Montone e della Libra,
fanno dell'orizzonte insieme zona,
  quant'� dal punto che 'l cen�t i 'nlibra
infin che l'uno e l'altro da quel cinto,
cambiando l'emisperio, si dilibra,
  tanto, col volto di riso dipinto,
si tacque Beatrice, riguardando
fisso nel punto che me avea vinto.
  Poi cominci�: �Io dico, e non dimando,
quel che tu vuoli udir, perch'io l'ho visto
l� 've s'appunta ogni ubi e ogni quando.
  Non per avere a s� di bene acquisto,
ch'esser non pu�, ma perch� suo splendore
potesse, risplendendo, dir 'Subsisto',
  in sua etternit� di tempo fore,
fuor d'ogni altro comprender, come i piacque,
s'aperse in nuovi amor l'etterno amore.
  N� prima quasi torpente si giacque;
ch� n� prima n� poscia procedette
lo discorrer di Dio sovra quest'acque.
  Forma e matera, congiunte e purette,
usciro ad esser che non av�a fallo,
come d'arco tricordo tre saette.
  E come in vetro, in ambra od in cristallo
raggio resplende s�, che dal venire
all'esser tutto non � intervallo,
  cos� 'l triforme effetto del suo sire
nell'esser suo raggi� insieme tutto
sanza distinzione in essordire.
  Concreato fu ordine e costrutto
alle sustanze; e quelle furon cima
nel mondo in che puro atto fu produtto;
  pura potenza tenne la parte ima;
nel mezzo strinse potenza con atto
tal vime, che gi� mai non si divima.
  Ieronimo vi scrisse lungo tratto
di secoli delli angeli creati
anzi che l'altro mondo fosse fatto;
  ma questo vero � scritto in molti lati
dalli scrittor dello Spirito Santo;
e tu te n'avvedrai, se bene agguati;
  e anche la ragione il vede alquanto,
che non concederebbe che i motori
sanza sua perfezion fosser cotanto.
  Or sai tu dove e quando questi amori
furon creati e come; s� che spenti
nel tuo dis�o gi� son tre ardori.
  N� giugner�esi, numerando, al venti
s� tosto, come delli angeli parte
turb� il suggetto de' vostri elementi.
  L'altra rimase, e cominci� quest'arte
che tu discerni, con tanto diletto,
che mai da circuir non si diparte.
  Principio del cader fu il maladetto
superbir di colui che tu vedesti
da tutti i pesi del mondo costretto.
  Quelli che vedi qui furon modesti
a riconoscer s� dalla bontate
che li avea fatti a tanto intender presti;
  per che le viste lor furo essaltate
con grazia illuminante e con lor merto,
s� c'hanno ferma e piena volontate.
  E non voglio che dubbi, ma sie certo
che ricever la grazia � meritorio
secondo che l'affetto l'� aperto.
  Omai dintorno a questo consistorio
puoi contemplare assai, se le parole
mie son ricolte, sanz'altro aiutorio.
  Ma perch� in terra per le vostre scole
si legge che l'angelica natura
� tal, che 'ntende e si ricorda e vole,
  ancor dir�, perch� tu veggi pura
la verit� che l� gi� si confonde,
equivocando in s� fatta lettura.
  Queste sustanze, poi che fur gioconde
della faccia di Dio, non volser viso
da essa, da cui nulla si nasconde:
  per� non hanno vedere interciso
da novo obietto, e per� non bisogna
rememorar per concetto diviso;
  s� che l� gi�, non dormendo, si sogna,
credendo e non credendo dicer vero;
ma nell'uno � pi� colpa e pi� vergogna.
  Voi non andate gi� per un sentero
filosofando; tanto vi trasporta
l'amor dell'apparenza e 'l suo pensero!
  E ancor questo qua su si comporta
con men disdegno che quando � posposta
la divina scrittura, o quando � torta.
  Non vi si pensa quanto sangue costa
seminarla nel mondo, e quanto piace
chi umilmente con essa s'accosta.
  Per apparer ciascun s'ingegna e face
sue invenzioni; e quelle son trascorse
da' predicanti e 'l Vangelio si tace.
  Un dice che la luna si ritorse
nella passion di Cristo e s'interpose,
per che 'l lume del sol gi� non si porse;
  e mente, ch� la luce si nascose
da s�; per� all'Ispani e all'Indi,
come a' Giudei, tale eclissi rispose.
  Non ha Fiorenza tanti Lapi e Bindi
quante s� fatte favole per anno
in pergamo si gridan quinci e quindi;
  s� che le pecorelle, che non sanno,
tornan del pasco pasciute di vento,
e non le scusa non veder lo danno.
  Non disse Cristo al suo primo convento:
'Andate, e predicate al mondo ciance';
ma diede lor verace fondamento.
  E quel tanto son� nelle sue guance,
s� ch'a pugnar per accender la fede
dell'Evangelio fero scudo e lance.
  Ora si va con motti e con iscede
a predicare, e pur che ben si rida,
gonfia il cappuccio, e pi� non si richiede.
  Ma tale uccel nel becchetto s'annida,
che se 'l vulgo il vedesse, vederebbe
la perdonanza di ch'el si confida;
  per cui tanta stoltezza in terra crebbe,
che, sanza prova d'alcun testimonio,
ad ogni promission si correrebbe.
  Di questo ingrassa il porco sant'Antonio,
e altri assai che sono ancor pi� porci,
pagando di moneta sanza conio.
  Ma perch� siam digressi assai, ritorci
li occhi oramai verso la dritta strada,
s� che la via col tempo si raccorci.
  Questa natura s� oltre s'ingrada
in numero, che mai non fu loquela
n� concetto mortal che tanto vada;
  e se tu guardi quel che si revela
per Daniel, vedrai che 'n sue migliaia
determinato numero si cela.
  La prima luce, che tutta la raia,
per tanti modi in essa si recepe,
quanti son li splendori a ch'i' s'appaia.
  Onde, per� che all'atto che concepe
segue l'affetto, d'amar la dolcezza
diversamente in essa ferve e tepe.
  Vedi l'eccelso omai e la larghezza
dell'etterno valor, poscia che tanti
speculi fatti s'ha in che si spezza,
  uno manendo in s� come davanti�.