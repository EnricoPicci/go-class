CANTO DECIMOSECONDO
  Era lo loco ov'a scender la riva
venimmo, alpestro e, per quel ch'iv'er'anco,
tal, ch'ogni vista ne sarebbe schiva.
  Qual � quella ruina che nel fianco
di qua da Trento l'Adice percosse,
o per tremoto o per sostegno manco,
  che da cima del monte, onde si mosse,
al piano � s� la roccia discoscesa,
ch'alcuna via darebbe a chi su fosse;
  cotal di quel burrato era la scesa;
e 'n su la punta della rotta lacca
l'infam�a di Creti era distesa
  che fu concetta nella falsa vacca;
e quando vide noi, se stesso morse,
s� come quei cui l'ira dentro fiacca.
  Lo savio mio inver lui grid�: �Forse
tu credi che qui sia 'l duca d'Atene,
che su nel mondo la morte ti porse?
  Partiti, bestia: ch� questi non vene
ammaestrato dalla tua sorella,
ma vassi per veder le vostre pene�.
  Qual � quel toro che si slaccia in quella
c'ha ricevuto gi� 'l colpo mortale,
che gir non sa, ma qua e l� saltella,
  vid'io lo Minotauro far cotale;
e quello accorto grid�: �Corri al varco:
mentre ch'� in furia, � buon che tu ti cale�.
  Cos� prendemmo via gi� per lo scarco
di quelle pietre, che spesso moviensi
sotto i miei piedi per lo novo carco.
  Io gia pensando; e quei disse: �Tu pensi
forse in questa ruina ch'� guardata
da quell'ira bestial ch'i' ora spensi.
  Or vo' che sappi che l'altra fiata
ch'i' discesi qua gi� nel basso inferno,
questa roccia non era ancor cascata;
  ma certo poco pria, se ben discerno,
che venisse colui che la gran preda
lev� a Dite del cerchio superno,
  da tutte parti l'alta valle feda
trem� s�, ch'i' pensai che l'universo
sentisse amor, per lo qual � chi creda
  pi� volte il mondo in ca�s converso;
ed in quel punto questa vecchia roccia
qui e altrove tal fece riverso.
  Ma ficca li occhi a valle, ch� s'approccia
la riviera del sangue in la qual bolle
qual che per v�olenza in altrui noccia�.
  Oh cieca cupidigia e ira folle,
che s� ci sproni nella vita corta,
e nell'etterna poi s� mal c'immolle!
  Io vidi un'ampia fossa in arco torta,
come quella che tutto 'l piano abbraccia,
secondo ch'avea detto la mia scorta;
  e tra 'l pi� della ripa ed essa, in traccia
corr�en Centauri, armati di saette,
come solien nel mondo andare a caccia.
  Veggendoci calar, ciascun ristette,
e della schiera tre si dipartiro
con archi e asticciuole prima elette;
  e l'un grid� da lungi: �A qual martiro
venite voi che scendete la costa?
Ditel costinci; se non, l'arco tiro�.
  Lo mio maestro disse: �La risposta
farem noi a Chiron cost� di presso:
mal fu la voglia tua sempre s� tosta�.
  Poi mi tent�, e disse: �Quelli � Nesso,
che mor� per la bella Deianira
e fe' di s� la vendetta elli stesso.
  E quel di mezzo, ch'al petto si mira,
� il gran Chiron, il qual nodr� Achille;
quell'altro � Folo, che fu s� pien d'ira.
  Dintorno al fosso vanno a mille a mille,
saettando qual anima si svelle
del sangue pi� che sua colpa sortille�.
  Noi ci appressammo a quelle fiere snelle:
Chiron prese uno strale, e con la cocca
fece la barba in dietro alle mascelle.
  Quando s'ebbe scoperta la gran bocca,
disse a' compagni: �Siete voi accorti
che quel di retro move ci� ch'el tocca?
  Cos� non soglion far li pi� de' morti�.
E 'l mio buon duca, che gi� li era al petto,
dove le due nature son consorti,
  rispuose: �Ben � vivo, e s� soletto
mostrar li mi convien la valle buia:
necessit� 'l ci 'nduce, e non diletto.
  Tal si part� da cantare alleluia
che mi commise quest'officio novo:
non � ladron, n� io anima fuia.
  Ma per quella virt� per cu' io movo
li passi miei per s� selvaggia strada,
danne un de' tuoi, a cui noi siamo a provo,
  e che ne mostri l� dove si guada,
e che porti costui in su la groppa,
ch� non � spirto che per l'aere vada�.
  Chiron si volse in su la destra poppa,
e disse a Nesso: �Torna, e s� li guida,
e fa cansar s'altra schiera v'intoppa�.
  Or ci movemmo con la scorta fida
lungo la proda del bollor vermiglio,
dove i bolliti facieno alte strida.
  Io vidi gente sotto infino al ciglio;
e 'l gran Centauro disse: �E' son tiranni
che dier nel sangue e nell'aver di piglio.
  Quivi si piangon li spietati danni;
quivi � Alessandro, e D�onisio fero,
che fe' Cicilia aver dolorosi anni.
  E quella fronte c'ha 'l pel cos� nero,
� Azzolino; e quell'altro ch'� biondo,
� Opizzo da Esti, il qual per vero
  fu spento dal figliastro su nel mondo�.
Allor mi volsi al poeta, e quei disse:
�Questi ti sia or primo, e io secondo�.
  Poco pi� oltre il Centauro s'affisse
sovr'una gente che 'nfino alla gola
parea che di quel bulicame uscisse.
  Mostrocci un'ombra dall'un canto sola,
dicendo: �Colui fesse in grembo a Dio
lo cor che 'n su Tamici ancor si cola�.
  Poi vidi gente che di fuor del rio
tenean la testa ed ancor tutto il casso;
e di costoro assai riconobb'io.
  Cos� a pi� a pi� si facea basso
quel sangue, s� che cocea pur li piedi;
e quindi fu del fosso il nostro passo.
  �S� come tu da questa parte vedi
lo bulicame che sempre si scema�
disse 'l Centauro, �voglio che tu credi
  che da quest'altra a pi� a pi� gi� prema
lo fondo suo, infin ch'el si raggiunge
ove la tirannia convien che gema.
  La divina giustizia di qua punge
quell'Attila che fu flagello in terra
e Pirro e Sesto; ed in etterno munge
  le lagrime, che col bollor diserra,
a Rinier da Corneto, a Rinier Pazzo,
che fecero alle strade tanta guerra�.
  Poi si rivolse, e ripassossi 'l guazzo.